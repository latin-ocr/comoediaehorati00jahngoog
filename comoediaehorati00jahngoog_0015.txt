10 PRAEFATIO.

in hac litterarum area modestiam temperantiamque
maxime esse necessariam, quia perpaucis de rebus
adhuc certa constant. Sed haec quoque monumenta,
quae diligentissime tractentur, ideo maxime digna esse
puto, quia cunr nihil neglegendum sit quod conducat
ad historiam humani ingenii cognoscendam, haec minime
neglegi debent, quae maguam partem fundamenta sunt
litterarum germanicarum. Quod Vdalricus de Wila-
mowitz dicit 1), ‘die charahteristik von stil und sprache
erfordert auch noch eine stille von beobachtungen,
untersuchungen und namentlich vergleichungen, die
heut zu tage nur fiir die geschmacklosigkeit und den
stumpfsinn der gesunkenen latinitat angostellt werden,
denen es allerdings leiohter ist congenial zu sein', uellem
iudicasset quam uere tam beneuole. Ceterum equidem
facio cum' Mauricio Haupt uiro mehercle philolog0,
qui in praefatione rarissimi illius libri ‘Exempla poesis
latinae medii aevi' dicit haec: ‘Quae a plerisque de-
spicatui habentur carmina medii aevi latina, ea non
indigna esse accuratiore et pleniore cognitione et olim
fuerunt qui probe intelligerent et nuper memorabilibus
admodum exemplis Isengrimi Reinardique denuo pate-
factum est . non deerunt qui nihilominus omnem cu·
ram his carminibus impensam futilem atque indecoram
existiment, tralaticia graecae romanaeque antiquitatis
admiratione ita quasi occaecati ut in plerorumque anti-
quorum poetarum latinorum mediocritate facile ac-
quiescant vel delectentur adeo ea mirifice, quaecunque
autem medio aevo latinis versibus scripta sunt uehe-
menter omnia fastidiant?

1) Euripides Herakles lp. 39.

 

